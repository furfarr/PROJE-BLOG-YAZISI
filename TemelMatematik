Matematik,	 pür	 matematikçilerin	 ileri	 sürdüğü,	 fakat	 bazılarının	 akıllarından	 bile	
geçmeyen	 sanatsal	 ve	 estetik	 yönü	 vardır.	 Felsefenin,	 doğruluk,	 gerçeklik,	 adalet,	 etik	 gibi	
temel	konularından	biri	de	“estetik”,	yani	“güzellik	bilimi”dir.		Güzellik,	nesnelerdeki	insanda	
hayranlık	 duygusu	 uyandıran	 hoş	 niteliklerle	 ilgilidir.	 Bu	 türden	 nitelikler	 daha	 çok	 resim,	
müzik,	heykel,	gibi	güzel	sanatlar	alanlarında	sanatçılar	tarafından	üretilen	sanat	eserleri	için	
konu	edilir.	Sanat	eserlerinin	güzellik	değerlendirmeleri,	sanat	 felsefecileri,	sanat	 tarihçileri,	
sanat	eğitimcileri,	sanat	eleştirmenleri,	sanat	yorumcuları,	vd.	tarafından	yapıla	gelmektedir.	
Bu	 değerlendirmelerin	 hemen	 hepsindeki	 ortak	 yön,	 güzel	 sanat	 eserlerinin	 derin	 düşünce	
ürünleri	 olmasıdır.	 Büyük	 sanatçıların,	 ressamların,	 müzisyenlerin	 aynı	 zamanda	 birer	
düşünce	 adamı	 olmaları	 tesadüf	 değildir.	 “Her	 şey	 olabilirsiniz,	 ama	 sanatçı	 olamazsınız	
(Mustafa	 Kemal	 Atatürk,	 1881-1938).”	 Sanatla	 ilgili	 şu	 bilge	 sözleri,	 matematiği	 de	 akla	
getirmektedir:	“Gerçek	sanat	eseri	görülen	ya	da	duyulan	bir	şey	değil,	zihinde	tasarlanan	bir	
şeydir (Robin	 George	 Collingwood,	 1889-1943)”,	 “Ancak	 düş	 ürünü	 nesneler	 sanat	 eseri	
olabilir”,	 “Güzellik	 doğruluktur,	 doğruluk	 da	 güzellik.” Matematik	 de	 bir	 derin	 düşünce	
sanatıdır.	 Okullarda	 okutulmasının	 nedeni	 de	 bu	 sanatı	 öğrencilere	 kazandırmak	 ve	 onları	
doğru,	mantıklı	ve	güzel	düşünmeye	alıştırmaktır.	Matematikçiler 40	boyutlu	uzaylarla,	kendi	
uydurdukları	 bin	 bir	 türlü	 soyut	 tasarımlarla	 uğraşırlarken	 adeta	 bir	 sanatı	 icra	 ettiklerini	
düşünürler	 ve	 bundan	 resim	 gibi,	 müzik	 gibi	 bir	 estetik	 haz	 duyarlar.	 Matematikçiler	 için	
yaptıkları	işlerin	bir	gün	bir	şekilde	insanların	işine	yarayıp	yaramayacağı	mesleki	bir	kaygı	
değildir,	genellikle	işlerini	sanat	için	yaparlar.	Onlar	için	yaptıkları	işlerin	bir	gün	bir	şekilde	
insanların	 işine	 yarayıp	 yaramayacağı	 mesleklerini	 ilgilendiren	 bir	 problem	 değildir.	
Genellikle	bunu	“sanat	için”	yaparlar.	Bir	ressamın	satmak	için	yaptığı	resmin,	zevk	için	sanat	
adına	 yaptığı	 resim	 kadar	 başarılı	 olamayacağı	 söylenebilir.	 Eurovision,	 vs.	 için	 yapılan	
ısmarlama	 şarkılar	 nasıl	 da	 kulak	 tırmalıyor!	 “Pür	 matematikçiler	 kendilerini	 nesnelere,	
bunların	ilişkilerine	ve	matematik	kavramlarına	öyle	kaptırmışlardır	ki,	tüm	bunlar	onlar	için	
birer	 gerçek	 varlık	 gibidirler.	 Matematiğin	 soyutluklarına	inanmak	 onlar	için	 bir	 Platonizm	
formudur.”	İster	anlayın	ister	anlamayın,	ister	kullanın	ister	kullanmayın,	ister	beğenin	ister	
beğenmeyin;	 asal	 sayıların	 sonsuzluğu	 sizi	 ilgilendirsin	 ilgilendirmesin,	 matematikçiler	 için	
bu	 	 “Euclid”	 tarafından	 yapılan	 kanıtı	 paha	 biçilmez	 bir	 sanat	 eseridir.	 Matematikçilerin	
ürettiği	 ve	 fakat	 büyük	 bir	 kısmını	 sadece	 birkaç	 kişinin	 anlayabildiği,	 yazılmış	 binlerce	
makale	 vardır;	 raflarda	 durmaktadırlar.	 Günün	 birinde	 belki	 bilimlerden	 birinin	 işine	
yarayacak,	belki	de	kıyamete	kadar	orada	kalacaklardır.	Her	halükarda	bunlar	insan	beyninin	
ürettiği	kıymetli	sanat	eserleri	olarak	insanlığın	ortak	hazinesinin	elemanlarıdır
